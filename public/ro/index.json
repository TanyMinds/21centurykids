[{"content":"Mediul oferit copilului este fundamental Atunci când părinții au anumite frici, convingeri limitative, copiii nu au cum să fie altfel. Ei au parte de mediul oferit de adulți, de unde își extrag informațiile și modele de comportament. Nu poți, de exemplu, să-i spui copilului să fie mai empatic, proactiv sau sociabil dacă tu nu ești. Adică ai putea, dar efectul va fi de scurtă durată sau deloc. El are nevoie de un exemplu comportamental consecvent, în direcția dorită, pentru rezultate pe termen lung. Desigur poate fi un alt membru al familiei sau un educator, învățător, antrenor…, care are influiență benefică asupra copilului, însă și în acest caz părintele este cel care îi oferă mediul.\nÎn procesul de educație niciodată nu este târziu Este foarte important să înțelegem că în procesul de educație niciodată nu este târziu. Este nevoie doar de atitudinea potrivită, dorință de schimbare și dezvoltare. Ideea că nu mai ai cum să îndrepți lucrurile nu trebuie să existe. Dacă ai un copil mic, doar începe să fii cea mai bună versiune a ta. Unui copil mai mare trebuie să-i explici schimbările care le faci și de ce. Să-i explici că ți-ai dat seama că ai funcționat greșit în anumite domenii ale vieții și vrei să le îmbunătățești. Că îți dorești, ca el, copilul, să o facă din timp mai bine decât tine. Este posibil să fie necesar să ceri scuze pentru anumite comportamente și să-i explici că nu ai conștientizat sau că altfel nu știai cum, însă acum ai înțeles. Nu trebuie să-ți fie frică să vorbești sincer cu copilul, el va simți sinceritatea și impactul lecției va fi și mai mare.\nEliminăm convingeri limitative Odată ce părinții își lărgesc perspectiva și depășesc convingerile limitative, copiii substituie acel gol foarte rapid. Ei sunt ca un vid care abia așteaptă să se umple. Curiozitatea este naturală și vrea să cucerească continuu noi teritorii.\nConcluzia este, dacă îți dorești copii liberi, deschiși la minte și fericiți, eliberează-te mai întâi pe tine, renunță la convingeri limitative, fii deschis la schimbare, nu te opri de învățat și crează-ți abilitatea de a fi fericit.\nPhoto credit: Tany Minds\n","id":0,"image":"images/blog/no-limits-children-parents.jpg","section":"blog","summary":"Mediul oferit copilului este fundamental Atunci când părinții au anumite frici, convingeri limitative, copiii nu au cum să fie altfel. Ei au parte de mediul oferit de adulți, de unde își extrag informațiile și modele de comportament.","tags":null,"title":"Copiii nu pot trece peste convingeri limitative ale părinților?!","uri":"https://21centurykids.com/ro/blog/convingeri-limitative-parenting/","year":"2020"},{"content":"”Uite la Emi cât de bine a scris astăzi, văd că Ionel e foarte bun la fotbal…”\nAstfel începe, dupa părerea multor părinți, motivarea copilului. Dând ca exemplu performanțele altor copii din anturajul lui, prieteni, colegi.\nÎntrebare: Cum ne-am simți noi, adulții, dacă șeful va repeta în fiecare zi: „Uite colega ta Ioana ce performanțe are, fă și Tu ca ea” ?\nAcelași lucru simte și copilul, când îi lauzi mereu pe alții în fața lui, crezând că dai exemple frumoase de urmat.\nAi uitat că ai un Copil unic? Nu exista nici un alt copil în lume cu aceleași caracteristici, cu toate că se naște aproximativ câte un copil la fiecare secundă.\nCum putem crește un copil cu încredere în sine?   Analizează și găsește la ce este bun copilul tău și nu contează dacă nu coincide cu viziunea ta despre viitorul lui. El trebuie sa învețe să performeze în ceva, mai târziu va putea copia tiparul și în alte aspecte și domenii.\n  Ajută-l să dezvolte aceste aptitudini sau talente. În primul rând prin încurajare pozitivă și detaliată în privința abilitaților pe care le apreciem:\nNu spunem copilului: ” ai dansat foarte bine azi”, dar: ” îmi place ca ai făcut piruiete foarte bune azi”.\nÎn loc de: „ai scris frumos” spune, de exemplu: ” îmi place că ai folosit alineate și ai scris foarte curat azi”.\nAstfel copilul poate conștientiza Punctele Forte și înțelege la ce anume să lucreze.\n  Întărește rezultatele cu dragoste și timp de calitate petrecut cu copilul Tău.\n  P.S. E bine să lucrăm în echipă cu soțul/soția, bunici si rude cât e posibil, pentru rezultate durabile.\nPhoto credit: stem.T4L on unsplash.com\n","id":1,"image":"images/blog/unique-kids-education.jpg","section":"blog","summary":"”Uite la Emi cât de bine a scris astăzi, văd că Ionel e foarte bun la fotbal…”\nAstfel începe, dupa părerea multor părinți, motivarea copilului. Dând ca exemplu performanțele altor copii din anturajul lui, prieteni, colegi.","tags":"-f","title":"Ai uitat că ai un copil unic? |Quick advice|","uri":"https://21centurykids.com/ro/blog/unique-kids-education/","year":"2020"},{"content":"Copil Îndrăzneț/Proactiv sau Copil Bun? Întâlnim diferite opinii cu privire la aceste abilități.\n  Vreau să am un copil îndrăzneț, deci îi dau voie sa se comporte cu alți oameni cum dorește. Nu vrea sa respecte, este alegerea lui!\n  Sau reversul, vreau un copil bun care să respecte oamenii și este impus să ceară scuze la fiecare doua minute pentru orice marunțiș.\n  Extremele în cazul dat nu duc la nimic bun. În primul caz va crește un copil care nu va iubi pe nimeni, dar nici pe SINE!\nȘi în al doilea caz va crește un copil prea serviabil care îi va iubi pe toți, mai puțin pe SINE!\nÎn relația copil îndrăzneț și copil bun este nevoie de un echilibru. Oricine ar trebui sa își dorească un copil bun care să fie și proactiv.\nCum putem avea un copil proactiv și bun în același timp?   Sâ încurajăm copilul să comunice ce își doreste atunci când apare problema NU cu noi ci cu persoana interesată.\nDe exemplu:\n„Salut, mi-ar placea sa ma joc puțin cu mașinuța ta, în schimb poți să te joci cu a mea”.\nNoi suntem cei, care pentru început, trebuie să îi ajutăm să își formuleze dorința corect, ca să nu apară conflictul.\n  Să îi explicăm pe înțelesul său, prin exemple, care sunt acele limite de comportament.\nDe exemplu:\n„Nu este bine să lovești copiii. Să ne imaginam, ca prietenul tău Cristi, se va apropia de tine chiar acum și te va lovi cu mașinuța în cap, ce vei simți? Cu siguranță te va durea și te vei supăra pe el, același lucru îl va simți prietenul tău dacă îl vei lovi”.\nCopilul nu are de unde să știe până unde sunt limitele de bun simț și le ia din mediul înconjurător. Așa cum le înțelege el, și nu neaparat corect.\n  În concluzie:\nAjută copilul să formuleze foarte clar și corect dorința și incurajează-l să o comunice celui cu care are un interes comun.\nExplică-i până unde poate sa meargă cu dorințele și exemplifică fiecare acțiune. Copiilor le este mult mai ușor sa înțeleagă prin exemple.\nNu în ultimul rând întăriți totul prin propriul exemplu! Copilul nu va face ce spunem dacă cuvintele noastre sunt în contradicție cu ce facem!\nPhoto credit: Tany Minds\n","id":2,"image":"images/blog/bold-child-proactive-child-good-kid.jpg","section":"blog","summary":"Copil Îndrăzneț/Proactiv sau Copil Bun? Întâlnim diferite opinii cu privire la aceste abilități.\n  Vreau să am un copil îndrăzneț, deci îi dau voie sa se comporte cu alți oameni cum dorește.","tags":null,"title":"Copil Îndrăzneț / Proactiv sau Copil Bun |Quick advice|","uri":"https://21centurykids.com/ro/blog/copil-bun-copil-indraznet/","year":"2020"},{"content":"Pentru că sunt logici, iar noi, părinţii, inconsecvenţi de multe ori. Ei nu ştiu despre regulile care ni le-a „dăruit” societatea ca ceva prestabilit.\nDacă copilul întreabă „de ce nu trecem la roşu?”, poţi să-i explici că sa făcut o regulă pentru pietoni şi şoferi. Să treacă pe rând, să nu se rănească unii pe alţii.\nDar ce facem cu axioma „nu te mişca în timp ce discutăm”? Nu am găsit un răspuns logic. Cu atât mai mult, sa demonstrat că acei copii care se mişcă mult, au o inteligenţă Kinestezică foarte dezvoltată şi învaţă cu mult mai uşor în timp ce se mişcă.\nCâte, şi mai câte norme le impunem copiilor fără a fi logice cu adevărat: „nu pune mâna”, „nu vorbi tare”, „nu te mai mişca atât”, „fii cuminte”…\nMulte din ele nu au nicio relevanţă în anumite circumstanţe. Pur şi simplu aşa vrei Tu, sau gândeşti ce vor spune cei din jur despre Tine, ca părinte.\nCe putem face?\nTrecem orice afirmaţie printr-un filtru înainte să o spunem.\nCum?\n  Rosteşte afirmaţia în gând.\n  Răspunde la întrebarea „de ce?”, copilul cu siguranţă ţi-o va pune.\n  Chiar dacă găseşti un răspuns mai repetă întrebarea şi pentru răspunsul găsit, şi poţi să o faci de mai multe ori consecutiv. Simulând discuţia cu copilul.\nDacă la punctul 2 ai găsit un răspuns logic, ai undă verde. Dacă nu, ar fi bine să renunţi din start, te vei simţi mai bine şi tu, şi copilul.  Exemplu:\n  Nu trecem drumul la roşu\n  De ce nu?\n  – Putem fi răniţi de o maşină\nDe ce nu se opreşte ea?\n– Există o înţelegere creată între pietoni şi şoferi, ca în jocuri (aici poţi da şi un exemplu de joc, pe care copilul îl cunoaşte ), cine şi când trece pentru a nu se întâmpla accidente.\nDacă vrei ca fiecare experienţă să fie şi ceva de învăţat, poţi să-i aduci la cunoştinţă răspunsurile de la punctul 2 fără să fii întrebat.  Fii un părinte consecvent! Înarmează-te cu logică!\nPhoto credit: Photo by Daiga Ellaby on Unsplash\n","id":3,"image":"images/blog/wy-chidren-are-stubborn-21st-century.jpg","section":"blog","summary":"Pentru că sunt logici, iar noi, părinţii, inconsecvenţi de multe ori. Ei nu ştiu despre regulile care ni le-a „dăruit” societatea ca ceva prestabilit.\nDacă copilul întreabă „de ce nu trecem la roşu?","tags":null,"title":"De ce copiii sunt încăpăţânaţi? |Quick advice|","uri":"https://21centurykids.com/ro/blog/why-are-children-stubborn/","year":"2020"}]